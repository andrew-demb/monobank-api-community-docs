# Monobank API community docs

<img alt="logo" src="https://user-images.githubusercontent.com/59166229/211002581-faa622e4-d47f-4c93-9d9d-afce50484339.png" width="200" height="200" />

Більшість інформації у поточному репозиторії буде відноситись саме до Monobank open API.

Щодо інших API див. інформацію [нижче](#інші-api-створені-командою-mono).

> Інформація структурована силами community користувачів Monobank API на основі
> практичного досвіду використання або зворотнього зв'язку представників Monobank у 
> Telegram чаті community (посилання на чат доступне на сторінці документації до API)

## API

Monobank Open API - API що доступне публічно (без аутентифікації), або клієнтам банку за токеном аутентифікації,
або провайдерам послуг.

Link на документацію щодо Monobank Open API:
- загальний https://api.monobank.ua/docs/
- корпоративний API для провайдерів послуг https://api.monobank.ua/docs/corporate.html

Дане API це особиста ініціатива частини із розробників Mono. Підтримується у вільний час і надається як є.

Під "підтримується у вільний час" мається на увазі, що над проектом Open API працюють співробітники monobank, але для нього немає  "спринтів", "ПМ", "плану розвитку", "показників" і  всього того, що є у інших напрямках.
Тобто допрацювання робляться або за власною ініціативою, або за пропозицією ззовні (але з нижчим пріоритетом відносно розвитку інших напрямків).

За багатьма причинами (в тому числі - безпековими) Open API надає можливість використання лише "Read-only" операції.
Можливостей формування тих чи інших транзакцій або змінювання даних клієнту немає.

Тільки розробник може надати _абсолютно точну та вичерпну_ інформацію по даному API.

### Корпоративний API для провайдерів послуг

"Production" доступ до API надається ЛИШЕ після підтвердження заявки відправленої через API: 
https://api.monobank.ua/docs/corporate.html#tag/Avtorizaciya-ta-nalashtuvannya-kompaniyi/paths/~1personal~1auth~1registration/post

Алгоритм підпису запитів до API ("X-Sign" HTTP header): https://gist.github.com/Sominemo/64845669d6326f2f73d356f025656bdb#signing-the-request

## Telegram API community

У Telegram створено чат для спільноти користувачів Monobank Open API для наступного:
- надання зворотного зв'язку щодо користування API;
- взаємодопомога користувачів щодо питань використання API;

Для збереження балансу корисної інформації у чаті та економії часу інших учасників чату, вважається хорошим тоном:
- не використовувати чат як фріланс біржу;
- не використовувати чат як "кружок програмістів";
- обговорювати теми близькі саме до питань користування Monobank Open API;
- поважати час інших та ознайомлюватись з інформацією наданою тут, у закріплених повідомленнях чату, документації.

> Посилання на чат доступне на сторінці документації до API.

## Незадокументовані особливості API

### 1. Обмеження максимальної кількості платежів повернутих на один запит до API

Endpoint виписки транзакцій ([docs](https://api.monobank.ua/docs/#tag/Kliyentski-personalni-dani/paths/~1personal~1statement~1{account}~1{from}~1{to}/get)) за одне звернення повертає не більше 500 транзакцій відсортованих з кінця періоду 
(тобто від часу `to` до `from`).

> Можлива причина введеного обмеження на кількість результатів та відсутність інструментів пагінації з offset - https://use-the-index-luke.com/sql/partial-results/fetch-next-page

Рекомендації:
- Якщо кількість транзакцій = 500 - необхідно виконати додатковий запит змінивши (зменшивши) час `to` до часу останнього платежу, з відповіді.
- Якщо знову кількість транзакцій = 500 - необхідно виконувати запити до того часу поки кількість транзакцій не буде < 500.
- Відповідно якщо кількість транзакцій < 500 - всі платежі за вказаний період було отримано успішно.

## Часті питання

### 1. Чи можна отримати теги створені користувачем до платежів з виписки?

Ні. Коли це буде доступно - невідомо.

## Troubleshooting

### 1. Помилка при зверненні до API - 403 status code з HTML у тілі відповіді

Якщо при роботі з API Ви отримуєте помилку 403 - скоріше за все вас заблокував AWS 
(що "захищає" API від атак зловмисників).

Нажаль, ні розробники (представники банку), ні community не можуть допомогти з розблокуванням.

Тіло відповіді може виглядати наступним чином:
```
 <html>
    <head>
      <title>403 Forbidden</title>
    </head>
    
    <body>
      <center>
        <h1>403 Forbidden</h1>
      </center>
    </body>
</html>
```

## Інші API створені командою mono 

Monobank має не тільки open API, але й інші:
1. Інтернет-еквайринг
2. Покупка частинами
3. Expirenza by mono (shaketopay)

Щодо даних сервісів Вам можуть надати консультацію співробітники Monobank, до яких Ви можете звернутись
за каналами комунікації що надані на лендінг сторінках сервісів.

### 1. Інтернет-еквайринг (acquiring)

Посилання на лендінг сторінку сервісу "Plata by mono": https://monobank.ua/e-comm

Посилання на документацію: https://api.monobank.ua/docs/acquiring.html

#### Known integrations

Monobank надає інформацію щодо існуючих інтеграцій (як офіційних, що підтримуються співробітниками Monobank, так і розроблених їх партнерами) - https://www.monobank.ua/e-comm/platforms-and-partners

За посиланням вище можна знайти також інструкції щодо встановлення інтеграцій до відомих платформ.

### 2. Покупка частинами

Посилання на лендінг сторінку сервісу: https://chast.monobank.ua/vendors

Посилання на документацію: https://u2-demo-ext.mono.st4g3.com/docs/index.html

### 3. Expirenza by mono (shaketopay)

Посилання на лендінг сторінку сервісу: https://shaketopay.com.ua/

Посилання на документацію: https://api.shaketopay.com.ua/
