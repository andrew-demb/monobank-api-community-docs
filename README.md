# Monobank API community docs

<img alt="logo" src="https://user-images.githubusercontent.com/59166229/211002581-faa622e4-d47f-4c93-9d9d-afce50484339.png" width="200" height="200" />

Більшість інформації у поточному репозиторії буде відноситись саме до Monobank open API.

Щодо інших API див. інформацію [нижче](#інші-api-створені-командою-mono).

> Інформація структурована силами community користувачів Monobank API на основі
> практичного досвіду використання або зворотнього зв'язку представників Monobank у 
> Telegram чаті community (посилання на чат доступне на сторінці документації до API)

## API

Monobank Open API - API що доступне публічно (без аутентифікації), або клієнтам банку за токеном аутентифікації,
або провайдерам послуг.

Дане API це особиста ініціатива частини із розробників Mono. Підтримується у вільний час і надається як є.

Під "підтримується у вільний час" мається на увазі, що над проектом Open API працюють співробітники monobank, але для нього немає  "спринтів", "ПМ", "плану розвитку", "показників" і  всього того, що є у інших напрямках.
Тобто допрацювання робляться або за власною ініціативою, або за пропозицією ззовні (але з нижчим пріоритетом відносно розвитку інших напрямків).

За багатьма причинами (в тому числі - безпековими) Open API надає можливість використання лише "Read-only" операції.
Можливостей формування тих чи інших транзакцій або змінювання даних клієнту немає.

Тільки розробник може надати _абсолютно точну та вичерпну_ інформацію по даному API.

### Загальний (персональний) API

Посилання на документацію API: https://api.monobank.ua/docs/ (або: https://monobank.ua/api-docs/monobank)

> Див. також OpenAPI specification [open_personal_api.json](specs/open_personal_api.json)

### Корпоративний API для провайдерів послуг

Посилання на документацію API: https://api.monobank.ua/docs/corporate.html (або: https://monobank.ua/api-docs/providers)

"Production" доступ до API надається ЛИШЕ після підтвердження заявки відправленої через API: 
https://api.monobank.ua/docs/corporate.html#tag/Avtorizaciya-ta-nalashtuvannya-kompaniyi/paths/~1personal~1auth~1registration/post

> Загальна схема взаємодії з API є досить схожою до схеми взаємодії з персональним API, 
> тож до моменту отримання підтвердження заявки на використання API для провайдерів -
> для тестування можна використовувати персональний API

Алгоритм підпису запитів до API ("X-Sign" HTTP header): https://gist.github.com/Sominemo/64845669d6326f2f73d356f025656bdb#signing-the-request

> Див. також OpenAPI specification [open_provider_api.json](specs/open_provider_api.json)

## Telegram API community

У Telegram створено чат для спільноти користувачів Monobank Open API для наступного:
- надання зворотного зв'язку щодо користування API;
- взаємодопомога користувачів щодо питань використання API;

Для збереження балансу корисної інформації у чаті та економії часу інших учасників чату, вважається хорошим тоном:
- не використовувати чат як фріланс біржу;
- не використовувати чат як "кружок програмістів";
- обговорювати теми близькі саме до питань користування Monobank Open API;
- поважати час інших та ознайомлюватись з інформацією наданою тут, у закріплених повідомленнях чату, документації.

> Посилання на чат доступне на сторінці документації до API.

## Незадокументовані особливості API

### 1. Обмеження максимальної кількості платежів повернутих на один запит до API

Endpoint виписки транзакцій ([docs](https://api.monobank.ua/docs/#tag/Kliyentski-personalni-dani/paths/~1personal~1statement~1{account}~1{from}~1{to}/get)) за одне звернення повертає не більше 500 транзакцій відсортованих з кінця періоду 
(тобто від часу `to` до `from`).

> Можлива причина введеного обмеження на кількість результатів та відсутність інструментів пагінації з offset - https://use-the-index-luke.com/sql/partial-results/fetch-next-page

Рекомендації:
- Якщо кількість транзакцій = 500 - необхідно виконати додатковий запит змінивши (зменшивши) час `to` до часу останнього платежу, з відповіді.
- Якщо знову кількість транзакцій = 500 - необхідно виконувати запити до того часу поки кількість транзакцій не буде < 500.
- Відповідно якщо кількість транзакцій < 500 - всі платежі за вказаний період було отримано успішно.

## Часті питання

### 1. Як отримати OpenAPI specification щодо API?

Маючи OpenAPI specification (https://www.openapis.org/) ви можете використати code generator для вашої мови програмування,
відслідковувати зміни у API порівнюючи схему що ви використали (і зберегли) "місяць тому" і поточну, тощо.

> **Note**: за відсутності API changelogs в якості експерименту мейнтейнерами community
> документації час від часу (вручну) синхронізується OpenAPI specification в директорію [specs](specs/).
> Наприклад [specs/open_personal_api.json](specs/open_personal_api.json)

Не дивлячись на те, що явного способу скачати OpenAPI specification у документації Monobank не надається - проте технічна можливість дізнатись її - присутня.

Для OpenAPI - це відкрити документацію за допомогою браузеру і виконати у консолі наступний JS код:
```js
const openApiSchema = __redoc_state.spec.data;
const jsonSchema = JSON.stringify(openApiSchema, null, 2);
console.log(jsonSchema);
```

У результаті - у консолі буде виведено OpenAPI specification JSON string - який ви можете скопіювати собі у файл, у онлайн редактор https://editor.swagger.io, тощо

> Для інших API інформація щодо можливості дізнатись OpenAPI specification уточнюється у релевантних розділах нижче.

### 2. Чи можна отримати теги створені користувачем до платежів з виписки?

Ні. Коли це буде доступно - невідомо.

## Troubleshooting

### 1. Помилка при зверненні до API - 403 status code з HTML у тілі відповіді

Якщо при роботі з API Ви отримуєте помилку 403 - скоріше за все вас заблокував AWS 
(що "захищає" API від атак зловмисників).

Нажаль, ні розробники (представники банку), ні community не можуть допомогти з розблокуванням.

Тіло відповіді може виглядати наступним чином:
```
 <html>
    <head>
      <title>403 Forbidden</title>
    </head>
    
    <body>
      <center>
        <h1>403 Forbidden</h1>
      </center>
    </body>
</html>
```

## Інші API створені командою mono 

Monobank має не тільки open API, але й інші:
1. Інтернет-еквайринг
2. Покупка частинами
3. Expirenza by mono (shaketopay)
4. API для роботи з рахунками юридичних осіб
5. Open Banking
6. mono checkout (застаріло)

Також перелік API сервісів є присутнім з швидким переходом до документації перелічених сервісів можна побачити за даною адресою https://monobank.ua/api-docs

Щодо даних сервісів Вам можуть надати консультацію співробітники Monobank, до яких Ви можете звернутись
за каналами комунікації що надані на лендінг сторінках сервісів.

### 1. Інтернет-еквайринг (acquiring)

Посилання на лендінг сторінку сервісу "Plata by mono": https://monobank.ua/plata-by-mono

Посилання на документацію API: https://api.monobank.ua/docs/acquiring.html (або https://monobank.ua/api-docs/acquiring)

#### Known integrations

Monobank надає інформацію щодо існуючих інтеграцій (як офіційних, що підтримуються співробітниками Monobank, так і розроблених їх партнерами) - https://monobank.ua/plata-by-mono/integrations

За посиланням вище можна знайти також інструкції щодо встановлення інтеграцій до відомих платформ (CMS, конструктори вебсайтів, чат-боти тощо).

#### OpenAPI specification

> Див. також [acquiring.json](specs/acquiring.json)

Аналогічно до способу отримання специфікації для Monobank open API (див. вище FAQ).

### 2. Покупка частинами

Посилання на лендінг сторінку сервісу: https://monobank.ua/chast/vendors

Посилання на документацію API: https://u2-demo-ext.mono.st4g3.com/docs/index.html (або https://monobank.ua/api-docs/chast)

#### OpenAPI specification

> Див. також [chast.json](specs/chast.json)

На момент написання цього розділу - при відкритті документації у консолі браузеру - Network - був запит на `https://u2-demo-ext.mono.st4g3.com/v2/api-docs`, де поверталась OpenAPI specification.

Отримати за домопогою `curl`:
```bash
curl 'https://u2-demo-ext.mono.st4g3.com/v2/api-docs' -H 'accept: application/json'
```

### 3. Expirenza by mono (shaketopay)

Посилання на лендінг сторінку сервісу: https://shaketopay.com.ua

Посилання на документацію API: https://docs.expirenza.com/api

OpenAPI specification не може бути представленим, оскільки вся взаємодія йде через WebSocket.

### 4. API для роботи з рахунками юридичних осіб

Посилання на документацію API: https://corp-api.monobank.ua

> Див. також [legal_entity.json](specs/legal_entity.json)

### 5. Open Banking

Що це: https://bank.gov.ua/ua/payments/open-banking

Посилання на документацію API: https://ob.mono.bank

OpenAPI specification є доступним до скачування з UI сторінки і не відстежується у поточному репозиторії.

### 6. mono checkout (застаріло)

**ВАЖЛИВО**: даний сервіс наразі не є доступним для нових клієнтів і наразі знаходиться в процесі закриття.

> Посилання на лендінг сторінку сервісу "mono checkout": https://checkout.mono.bank
> 
> Посилання на документацію API варто шукати на сторінці лендінгу (на момент написання цього тексту - це було посилання на Google Docs).
> 
> Є "особлива" окрема документація щодо верифікації callback від банку на предмет "довіреності" - https://docs.google.com/document/d/1t6UZhPn3UHHBmD1BJn22Z9bk5YGzVvUWwa-lnrv6Lj0/view. 
> Допоки посилання на таку частину документації відсутнє у основній документації до сервісу - посилання буде жити тут.
